442 [138]

iterum versibus similibus ad genus lyricum. Inserto illo senario
totius cantici concitatio multo etiam augetur.

Herc. 735. In chori cantico Herc. 735 sqq, quo gaudio ex-
sultat de Lyco in aedibus ab Hercule occiso, editores, cum igno-
rarent, quae sit senariorum ratio, et suae ipsorum libidini nimium
indulgerent, ad incredibiles sereres pellecti sunt. Quamquam
Wilamowitzius, ut saepissime, non magis certis argumentis, quibus
nos hac in re utimur, quam ingenii sui beneficio verum iudicavit,
cum diceret (Herc. Π p. 104) primum stropharum par constare e
duabus periodis dochmiacis, quas chorus caneret, et e trimetris
iambicis, quos coryphaeus loqueretur: sermonis autem genus eodem
modo variari, quo personas. Tamen Weckleinius duobus hemi-
choriis tribuere vult versus, ita ut alterum cantet dochmios, al-
terum senarios, qnorum ultimos quidem coryphaeo reliquit, quon-
iam in iis bis totum chorum aperte alloquitur coryphaeus. Sed
etiam priores trimetros coryphaeo apparet tribuendos cum ex
responsione, tum e versuum forma:

740: ----- Ιῖ-ψ-Ιξ-υ-
747; —-*-2-! ----- Ιψ-ψ-

Videmus igitur etiam iis locis, quos iam aliis causis coryphaeo
tribuimus, syllabas productas nos non deficere.

Herc. 815. Etiam in huius carminis fine trimetri iambici
multam effecerunt perturbationem, cum hi de epodo, illi
de hemichoriis loquantur, illi omnia continuent. Ne Wila-
mowitzius quidem de horum versuum cantu vere iudicavit, ’
etsi ipsam rem optime illustravit, Diffugit chorus auxius
trepidusque, cum deos in theologio aspexerit. Tum illi
versus pronuntiantur. Neque enim antiquae est tragoediae
personas, maxime chorum ipsa re, quae subito in scaena
agitur, excitari, semper fere coryphaeus choreutarum animos
ad res inopinatas convertit. Sic etiam hoc loco coryphaeus
vv. 815 sqq. loquitur:

