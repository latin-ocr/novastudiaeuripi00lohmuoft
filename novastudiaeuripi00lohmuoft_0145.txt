[133] 437

iras fero deorum ex culpa cuiusdam maiorum.·‘ Satis habeo
ipsius poetae verba reddere neque ultra puio verbis opus esse.
Nam quis est, quin discrepantiam videat‘.>

Tamen etiam antistrophum dissolvam, quippe quae multo
etiam clarius ea ratione discindatur:

„Quae est sub terra, eam volo, quae est sub terra caligo,
eam habitare tenebris mortuus miser ego, - cum tua privatus
sim carissima consuetudine, perdidisti enim magis quam periisti —
qualem audiam sortem mortiferam? unde, o uxor, ad tuum . . . .¹)
accessit animum? —- Enuntietne quis, quae facta sint, an frustra
tyranni aedes continent servorum meorum catervam? — O me
miserum, 0 me tua morte miserandum, qualem aspexi generis
mci luctum! -- quem nec ferre possum nec verbis exprimere.
Immo perii. Inanes aedes, etiam liberi orbi facti sunt. —- Reli-
quisti, reliquisti me, o cara et feminarum optima, quotcumque
videt solis splendor et noctis nitor astris illustris.“

Maxime operam dedi, ut poetae rationem redderem, et ne
ordinem quidem verborum saepe ausus sum mutare, quem videmus
in versibus dochmiacis liberrimum esse, in senariis autem eodem
modo quo in diverbio conformatum. Versus dochmiaci brevibus
exclamationibus, maestis querelis, nulla fere particula inserta
ipsum canticum explent, trimetri iambici abhorrent ab Euripidis
ratione, qua in eiusmodi locis carmina componit. Considerat
enim Theseus, quanta sit calamitas, quae fuerit causa, quae
efficiantur uxoris morte, ut etiam permultis particulis indicatur
(bis γὰρ, semel τοσοῦτοι) ὥστε, vel etiam illa interrogatio
dimembris v. 842). Haec est ratio, qua senarii continuati coniungi
solent. Quos versus non cantatos esse ab histrione ut ipsa rc ·
sic numeris manifeste demonstratur. senarii quidem primi strophae
longis carent praeter primam bis productam, in antistropho autem
in altero metro bis longam habent3 alterum trimetrorum par in
stropha hanc praebet formam:

in antistr.:

 

¹) V. iterum supra p. 56 sq.

