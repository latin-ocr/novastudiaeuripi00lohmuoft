Non composita sunt haece studia consilio ante constitut03
nihil mihi proposui, quod demonstrarem3 ubicumque observabam,
quae observanda mihi videbantur, nesciebam, ad quem perventurus
essem exitum, atque adeo nullum omnino imponi exitum studiis
aliquot sero nonnumquam intellegebam. Philologorum neque ira
neque gratia tenebar, cum eius fabulas, qui omnium Graecorum
carissimus mihi est poeta, iterum atque iterum legerem. Neque
aliud quiequam perspicere volui nisi carminum venustatem, vim
tragicam poeticamque, dicendi veneres. Tamen mox innumeras
esse quaestiones nondum persolutas, difficultates non explicatas
cognovi atque multas sensi abditas esse adhuc elegantias, quas
nemo animadvertit, nemo indicavit. Atque cum quae ipse obser-
vaveram, notarem, similia conferrem, paulatim haec studia enasce-
bantur. Nonnullas spero novas res me esse ostenturum, nonnum-
quam plane novam ausus sum ingredi viam in tollendis difficultatibus,
plurima difficiliora erant tironi, quam ut certum inveniret exitum.
Attamen non verebor indicare, quae sint difficultates, neque
inanem ducam operam, si philologorum animos ad ea convertero,
quae hucusque haud satis nota videntur esse.

Subtiles, exiguas, leves nonnemini haud ignoro visuras esse
quaestiones, Sed ut in rebus gestis sie in litterarum studiis e
parvis rebus magnae exoriuntur. Neque umquam me puto obliâ€”
turum esse ostendere, quae philologis utilitatem praebeant, quae
necesse sit teneamus in recensendis fabulis.

De canticis maxime acturus sum, quae adhuc non adeo sint
sanata et restituta, ut sine salebris fiuant ei, qui attente legit.
Atque id imprimis spectare nos oportet, ne nimiis corruptelis im-
pediamur, quominus carminibus tam pulcris recte delectemur. Quam
ad rem etiam has puto disputationes adiuturas esse. Quibus si
plura docebuntur, si nonnullis locis, quibus venustates sunt non-
dum observatae, efficiam, ut Euripidis ingenium clarius perspicia-
tur, officium illustrissimo illi poetae laetabor me praestitisse.

Dies. Hal. XV. 21

