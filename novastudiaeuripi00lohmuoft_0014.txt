Ι.
De canticis astrophicis.

Graecos admiramur poetas summa arte composuisse cantica
metris tam variis, quae non quadrant ad linguam, qua nos utimur
quamvis formis copiosa, quae ne Klopstockii quidem poesi Ger-
manae potuerunt reconciliare3 Graecam admiramur linguam abun-
dare formis metrisque tam mollibus et pulcris, quae, etsi varia,
tamen tantopere cohaereant alterum cum altero, ut vates ex
multis reddere possit unum carmen.

Philologorum est non satis habere ea legendo percipere, sed
exquirere, quae sint causae, quae res id efficiant altera accedente
ad alteram. Neque vero discerpimus opus arte poetica perfectum,
sed vias sequimur abditas vulgo quibus progreditur poeta in
componendo carmine, sicut qui figlina quomodo exerceatur,
discere vult, non solum ollas aspicit confectas, sed in ipsas
intrat officinas. Atque nobis, quod quam egregia sit et lingua
Graeca et poetarum ars, eo modo perspicimus, res metrica non
debet esse instrumentum quasi molestum, sed studium sacrum,
quippe quo penetremus in ipsa adyta ingenii Graeci.

Euripidis carmina perquisiturus sum, neque vero ea, quae
sola explicari solent — magna chori cantica, quibus alterum
episodium dividitur ab altero —-, sed ea, quae valde neglecta
sunt, quae, quamquam haec quoque pulcherrima sunt, nemo
adhuc satis accurate exploravit, cum leges, quibus componantur,
ignotae sint. Cantica astrophica dico, i. e. ea, quae responsione
antisti-ophica non continentur, sed inordinate atque incondite,
neglegenter fere videntur composita esse. In quibus tamen
certas inesse compositionis leges conabor demonstrare, quae haud
multum distant a reliquorum. Nam pro remotis partibus ei
versus inter se respondent, qui finitimi, proximi sunt. Quae lex

