[109] 413

Summum momentum positum est in ipsa versuum structura,
in syllabis productis et solutis. Quomodo soleant strui versus
trimetri cantati ex eis versibus optime cognoscemus, de quibus
non dubitari potest, quin canantur. Neque falso diiudicabimus
quicquam, si eis legibus, quas in chori canticis statuerimus, etiam
in cantibus alternis et monodiis utemur.

§L

Exordiamur igitur a totius chori canticis. -— In primis
Euripidis fabulis (si Alcestin hoc loco mittimus, de qua postea
dicendum erit) et in eis, a quibus alteram fabularum periodum
consuevimus incipere (Hipp, Hei-acl.) nusquam trimetros invenimus
iambicos insertos totius chori canticis. Cuius rei causa non
solum in eo posita esse potest, quod in harum fabularum car-
minibus iambi omnino rari sunt, neque uberrimus ille iamborum
usus, quod quidem nos ex paucis fabulis servatis coniciamus,
ante eam aetatem reperitur, qua Suppl. docti sunt. Neque enim
postea in iambicis modo partibus poeta eis trimetris utitur, qui
in omni fere alterius tertiaeque periodi fabula inveniuntur (praeter
El. et Phoen., quod ex monodiarum et canticorum alternorum
copia facile intellegitur). Sed poetam eis temporibus, quibus aliis
licentiis et in componendis fabulis et in metris adhibendis ute-
batur, etiam trimetros illos apparet saepius inseruisse. Excipienda
tamen est ex prioribus fabulis Andromacha, quae ut permultis
aliis rebus etiam hoc usu cum reliquis poetae tragoediis mira
quadam ratione parum consentit. Nam etsi multis causis, imprimis
scaenae usu adducimur, ut inter primas eam habeamus fabulas,
et aliis rebus et trimetris insertis multo posterior videtur esse.
Tamen quamquam permulta repugnare videntur Euripidis rationi
neque ei hanc fabulam tribuendam esse ullo certo auctore probatur,
tam clare recognoscimus Euripidis vestigia, ut nemo sit, qui
poetae eam fabulam deneget.

Etiam trimetrorum insertorum usus non alienus est a reli-
quarum fabularum.

Andr. 281. Quorum primum invenimus in altero chori
cantico v. 281. Est carmen e genere dactontrochaicorum seu

