II.
De trimetris iambicis inter partes lyricas insertis

Viros doctos in Graecorum tragoedias inquirentes, etsi nemo
est, quin multum sciat distare trimetros iambicos ab aliis metro-
rum generibus (cum hos pronuntiaverint histriones, illa cecinerint),
tamen quae sit difficultas eorum locorum, quibus intermixti sunt
senarii partibus lyricis, miro quodam modo fugit. Attamen vix
quiequam crebrius fit neque solum in carminibus iambicis, sed
in omni canticorum genere, maxime in dochmiaco. Quare oritur
quaestio, qui versus diverbio, qui canticis sint tribuendi atque
id velim perquiramus, utrum etiam nos, qui rem musicam non
iam perspiciamus, certa argumenta ex fabulis traditis possimus
afferre ad istam rem explicandam, regulas etiam statuere, necne.

Neque vero nugas duco haece studia, cum ad verba emen-
danda restituendaque alicuius sint momenti. Nam etsi in partibus
melicis vocales η et α permisceri his temporibus concedere nos
oportet, cum etiam Timothei papyro probetur, tamen et hic
vetustius (‚,D01·icum“) α illi η utique ubi traditur praeferimus et
in diverbio recte ubique novum illud („Ionicum“) η statuimus ¹)
neque si quem versum dialogo videmus tribuendum, formae
Doricae retineri possunt. Constat codicum auctoritatem in re
tam exigua vix multum valere, cum librarii formas inusitatas
saepissime ex arbitrio mutaverint in vulgares, verba obsoleta
accomodaverint sermoni quo utebantur. Librariorum ista ratio
quae sit, cum in dialogo tum in partibus melicis facile cognosci
potest3 modo verba verbis substituta, modo verborum exitus

¹) Pauca sunt exempla, quae affert Wilamowitz (Tim. p. 41), cum
sescenties contrariae traditae sint formae. Nimium ille auctoritatis
tribuit librariis, quod nos quidem concedere nequimus neque ipse vir
doctissimus de aliis rebus concedit.

