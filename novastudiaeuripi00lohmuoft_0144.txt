436 [132]

Fortunae adversae tribuendum est, quod de eis versibus,
quos ut ex primis poetae fabulis primos tractamus, nemo, ni
fallor, adhuc omnino dubitavit, quin cantata sint. Tamen quam-
quam melius fortasse quae proposui demonstrarentur, si a faciliori-
bus ad difficiliora transgrederemur, viam ut ita dicam historicam
quippe omnium tutissimam relinquere non audeo, ne deerrem.

Hipp. 817. In Thesei enim cantu lugubri, qui est in
Hipp. v. 817sqq., cum de uxoris morte certior factus sit maritus,
ter bini senarii a cantico separandi et sermoni tribuendi sunt.
Oportet totius carminis ingressum sententiarumque ordinem nos
exsequi. Incipit Theseus dolore commotus a brevibus ex-
clamationibus, dolori succumbit, urbem contestatur suum luctum
summum esse omnium, fati invocatione primi versus terminantur.
A fati memoria deducitur ad verba, quae sequuntur, neque iam
in breves et abruptas voces effundit dolorem, sed considerat
quasi commentaturque, quam perniciose fatum — ut ipsius verba
reddam -— ad se et genus suum accesserit, quantam maculam
deus quidam ἀλάστωρ necopinanti sibi inusserit. Quamquam
non nego verba esse excitatissima, tamen neminem dico qui
attente hos versus recitet, sugere multum illos, etiamsi numeros
omittimus, differre a vocibus desolatis, quae antecedunt et se-
quuntur. Pergit enim: „O excidium (mirum illud κατακονά,
quod mutari non debet) vitae, quam non iam vivere possum
(liceat mihi verbum verbo reddere, ne poetica deleatur visi), o
mc miserum, malorum conspicio mare!“ Hucusque omnia
summa arte tragica composita, brevibus exclamationibus, et ima-
gine pulchra vehementissime animi eorum, qui audiunt, moventur.
Tum vero ipsius imaginis vis valde deminuitur ieiuno fere
enuntiato, quod adiungitur: „Tantum est mare, ut neque umquam
retro (hoc verbum est, non „rursus“) ex eo enare nequo ex
huius calamitatis unda possim exire.“ Nullum tam longum enun-
tiatum est in vv. dochmiacis neque antea nec postea et iterum
res facile perspicitur. „Quod verbum infelix ego excogitem, ut
sortem tuam, ο uxor, miserrimam pronuntiem? — Nam ut avis e
manibus elapsa es, celeri cursu („saltu“) ad inferos mihi profecta.
— [Heu, heu,]¹) tristia, tristia ista mala! Antiquitus alicunde

¹) Cf. supra p. 56.

