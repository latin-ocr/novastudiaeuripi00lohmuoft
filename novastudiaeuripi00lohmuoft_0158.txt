450 [146]

versus ut 280 sqq. coryphaei sunt, diverbio tribuendi neque
cantati. Ofi:

Wilamowitzium puto totum canticum coryphaeo daturum esse,
equidem etiam hoc loco ei non assentirer. Nam aperte mihi videtur
dividi coryphaei pars a chori, maxime iterata invocatione ἄναξ.

Or. 1246. Implicatus videtur cantus, quem alternis dicunt
Electra et chorus in Or. V. 1246 sqq, tamen facile in duas partes
dividitur, quarum altera ipsum canticum continet, altera de viis
custodiendis agit eodem modo quoin sermone aliquo. Quae cum
cantata non sit, et in stropha et in antistropha differt a versibus
cantatis, constat enim e duobus Electrae versibus 1251. 1252.
et tribus chori 1258 sqq, qui librorum auctoritate duorum hemi-
choriorum ducibus tribuuntur, necessario quidem. Videmus Wilamo·
witzium recte animadvertisse eis locis, quibus opus est chorum
dividi in duas partes, librorum memoriam non plane nos deficere.
Ceteros versus equidem non iisdem coryphaeis, sed toti choro et
in antistr. singulis hemichoriis tribuo, neque enim ulla re cogimur
de uno choreuta cogitare. Coryphaeos et Electram illos versus
pronuntiare, non cantare permultis affirmatur syllabis productis.

Etiam in cantiuncnla astrophica, quae sequitur, accurate
secernuntur ei versus, in quibus Electra et chorus de via custo-
dienda, et ei, in quibus dc facinore in aedibus exsequendo dicunt.
Electra nisi duos medios versus: τάχα τις Ἀργείων κτλ. non
cantat, versus, qui et initium et finem faciunt, sermonis sunt, itidem
vv. 1297. 1298. Cui personae tribuenda sint verba, e libris certe
non perspicitur. Dubitamus, utrum coryphaeo an Electrae senarios
tribuamus, Nam ex ipsa re Electram clamorem prius audiisse
verisimile est, cum aedibus prope adstet, chorus autem remotis
locis utramque viam, quae ad aedes ducit, custodiat, ex poetae
autem usu eiusmodi versus coryphaeo tribui solent. Neque hoc
loco ideo eum usum omittam, quod verba lyrica quae sequuntur,
Electrae videntur esse. Hermanno autem, qui etiam hic de duo-
bus hemichoriorum ducibus cogitat, assentiri nequeo eis causis
commotus, quas supra attuli. -— Addam V. 1302 sqq. Electrae

