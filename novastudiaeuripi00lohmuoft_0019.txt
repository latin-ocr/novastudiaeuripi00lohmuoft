[⁷] 311

Iam supra dixi nonnullis locis regulam consilio quodam
neglegi. Quibus in partibus quas causas habuerit poeta, erit
exquirendum.

Summum autem est quod etiam in hac dissertatione possumus
sentire, quasi nostris ipsorum videre oculis, quomodo adolescat
poeta, quae novae res animum eius commoveant, ut tragoediae
veteris artem hic studeat emendare et excolere, iJch pristinas
contemnat leges, quippe quae animo eius impatienti alieni arbitrii
non iam videantur tolerabiles, Cognoscimus, ut artis musicae
gratia pristina tollatur abeatque simplicitas et sinceritas, ut dithy-
ramborum ars, quam Blassius (l. c.) tam recte illustravit, quam
nunc etiam Timothei ipsa fragmenta ostendunt, invadat in tra-
goediam, ut sensim et pedetentim liberius componantur cantica,
veterum aequabilitas quamvis non pereat, tamen deminuatur.
De his rebus postea. —

Ex ipsa re sequitur, ut versibus, qui ex· iisdem compositi
sunt elementis, per se insit congruentia: iambicus dimetrus semper
in duos monometros dividi potest, ut altera pars alteri respondeat.
Sic imprimis anapaesti haud raro componuntur neque certa ratione
quisquam audeat dirimere versus, praesertim cum constet poetas
ipsos cola non separatim scripsisse. Singula metra respondent,
hoc satis est. Tamen poeta saepius etiam accuratius voluit
metra respondere, cum syllabae productae, solutae, suppressae
eaedem sint. Mam'me id in carminibus dochmiacis perspicuum
est, quae summa composita sunt arte neque tam incondite, quam
editores putarunt.

Nonnunquam etiam carmina strophica (imprimis monodias
et sim„ quae- prope accedunt ad solutorum rationem) pertracta-
bimus; neque enim solum in canticis solutis componendis poetae
illas leges secuti sunt, sed paulatim eae etiam in alias partes
irrepserunt — eo frequentius, quo artificiosius componuntur car-
mina. Quam rem Wilamowitzius optime iflustravit in Herc. 112,
p. 82 sq. et 166, etsi illam concinnitatem ex canticis astrophicis
fluxisse eum fugit, cum eorum compositionem non perspexisset. —

Fieri non potest, ut singulas deinceps fabulas pertractemus,
cum sic non omnia sub unum aspectum subiceremus, sed similia
et coniuncta dirimeremus. Immo metrorum genus sequamur, de
iisdem metris coniunctim disseramus. Non ignoro haud facile

