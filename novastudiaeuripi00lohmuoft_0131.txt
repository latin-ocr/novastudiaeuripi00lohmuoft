[119] 423

Ξ υυυυυυψιψυψυυυ υψυυ-

seu altero δὲ deleto:

υ manuvea] υυυυυ {vovu—

Eiusmodi versum nemo histrionum locutus est neque quisquam
poetarum Graecorum in tragoediae dialogo finxit. Neque vero
senarium restituere cogimur, nisi rationem antistrophicam, quam
Seidlerus aperuisse sibi videbatur, tenendam putamus. Integri
versus dochmiaci, cum libris tradantur, retinendi videntur neque
vero Oresti tribuendi. Nam valde miror viros doctos non in eo
haesisse, quod hoc uno loco, quo alterius generis versus intermixtus
videtur, Oresti tres versus continuantur, reliquis unus, semel duo.
Quare v. 832 Iphigeniae tribuendus est atque sententia inter-
rupta et ab Oreste continuata optime quadrat ad totius partis
rationem (cf. 865 sq.).

In ultimis Euripidis fabulis quippe liberrimis in compositione
nulla est pars, in qua tam clare alteri personae versus tribuantur,
nisi Bacch. 1032 sqq, ubi nuntius loquitur, chorus cantat.

Omnibus locis, quos modo enumeravimus, trimetri etiam per-
multis syllabis productis ad dialogi senarios prope accedunt.

§a

Iam ad cantus alternos et monodias accedamus. Atque id
quaeso teneamus verisimillimum esse personam, quae longiorem
aliquam partem canat, omnia cantare, etiamsi versus forte est
trimetrus iambicus, nisi ipsa versus compositione adducimur, ut
separemus eum e cantu lyrico. Quare ab eis incipiamus locis,
quibus trimetros videbimus cantatos fuisse.

Hippi 368. Hipp. 368, 372 Ξ 675, 678. Stropha est
chori canticum, antistrophus Phaedrae. Versus sunt integri
dochmii praeter duos illos trimetros. Quorum sententiae utrum
ita cohaereant, ut seiungi non possint, necne, vix certe diiudicari
potest et nimis in arbitrio positum. Momentum autem affert,
quod nusquam ulla syllaba producta est, quae res casui non
potest tribui. Huc accedit, quod etiam caesura utriusque versus

