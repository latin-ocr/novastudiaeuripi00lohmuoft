412 [108]

cum quaerant, cunctentur in facinore faciendo, sive in enuntiatis
conficiendis (cf. impr. Hec. 1094), ipse Euripides senarios fingit
loquentes.

Hoc in universum tenendum esse videtur omnes versus,
qui et metris et sententiarum ordine coniuncti sunt cum aliis
cantatis, etiam cantatos fuisse, nisi versus structura aut re ipsa
ad alia adducimur. Quam quaerendi rationem rectam esse iam
ex eo apparet, quod in carminibus a toto choro cantatis —
strophica dico et epodos —trimetros invenimus, de quibus nemo
dubitare potest, quin cantati sint. E quibus profecti ad alia
difficiliora transgrediamur. Nam res aliquo modo difficilior fit,
ubi magis agitatur sive etiam perturbatur actionis cursus, ubi
dialogus discinditur, verba, quibus factum aliquod nuntiatur,
dirimuntur brevibus partibus lyricis et sim. Nihil interest, utrum
choro an alii personae tribuendi sint versus, cum in eiusmodi
locis coryphaeus eodem modo loqui soleat quo ceterae personae,
nequo in libris chori verba a coryphaei dividantur.

Digerentibus nobis eos versus multae res occurrunt, quae
accurate observandae sunt. '

Primum quaerendum est, utrum versuum sententia eo modo
cohaereat, ut non videantur dirimi posse, necne. Quae res etsi
facillima videtur esse, tamen non tam certa est, ut ei in diiudi-
canda quaestione semper fides habenda sit. Nam fieri posse
apparet, ut non solum ei versus, qui graviter dirimantur, sed
etiam ei, qui etsi videantur cohaerere, tamen per se quisque
stare possint, seiungantur. Tamen argumentum plane certum
est, si versus non possis dividere, nisi sententiam plane velis
dirimere atque perturbare. Imprimis ea re egregie adiuvamur,
ubicumque ea pars antistrophica est et utriusque strophae trimetri
aut cohaerent aut seiuncti sunt a reliquis versibus.

Ne hiatu quidem aut syllaba ancipiti sive ante versum
trimetrum sive in fine eius positis aliud quicquam indicatur, quam
re vera periodos ita esse dividendas. Nam hiatu et syllaba
brevi, etiamsi alter additur ad alteram, non magis disiungitur
trimetrus iambicus a versibus lyricis quam semper dividi solet
versus a versu, Quod certum argumentum nullo modo esse ex
ipsa quaestione apparebit, quamquam semper notandae sunt eae
res, si ad alias accedunt,

